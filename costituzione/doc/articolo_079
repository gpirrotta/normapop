    

                              Art. 79.

 L'amnistia e l'indulto sono concessi con legge deliberata a
maggioranza dei due terzi dei componenti di ciascuna Camera, in ogni
suo articolo e nella votazione finale. La legge che concede l'amnistia
o l'indulto stabilisce il termine per la loro applicazione. In ogni
caso l'amnistia e l'indulto non possono applicarsi ai reati commessi
successivamente alla presentazione del disegno di legge.