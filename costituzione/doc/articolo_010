    

                              Art. 10.

 L'ordinamento giuridico italiano si conforma alle norme del diritto
internazionale generalmente riconosciute. La condizione giuridica
dello straniero e' regolata dalla legge in conformita' delle norme e
dei trattati internazionali. Lo straniero, al quale sia impedito nel
suo paese l'effettivo esercizio delle liberta' democratiche garantite
dalla Costituzione italiana, ha diritto d'asilo nel territorio della
Repubblica, secondo le condizioni stabilite dalla legge. Non e'
ammessa l'estradizione dello straniero per reati politici. 5
------------- AGGIORNAMENTO (5) La L. costituzionale 21 giugno 1967,
n. 1 ha disposto (con l'articolo unico) che l'ultimo comma del
presente articolo non si applica ai delitti di genocidio.