    

                              Art. 123.

 Ogni Regione ha uno statuto il quale, in armonia con la Costituzione
e con le leggi della Repubblica, stabilisce le norme relative
all'organizzazione interna della Regione. Lo statuto regola
l'esercizio del diritto di iniziativa e del referendum su leggi e
provvedimenti amministrativi della Regione e la pubblicazione delle
leggi e dei regolamenti regionali. Lo statuto e' deliberato dal
Consiglio regionale a maggioranza assoluta dei suoi componenti, ed e'
approvato con legge della Repubblica.