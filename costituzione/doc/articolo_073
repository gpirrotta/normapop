    

                              Art. 73.

 Le leggi sono promulgate dal Presidente della Repubblica entro un
mese dall'approvazione. Se le Camere, ciascuna a maggioranza assoluta
dei propri componenti, ne dichiarano l'urgenza, la legge e' promulgata
nel termine da essa stabilito. Le leggi sono pubblicate subito dopo la
promulgazione ed entrano in vigore il quindicesimo giorno successivo
alla loro pubblicazione, salvo che le leggi stesse stabiliscano un
termine diverso.