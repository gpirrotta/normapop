    

                              Art. 119.

 Le Regioni hanno autonomia finanziaria nelle forme e nei limiti
stabiliti da leggi della Repubblica, che la coordinano con la finanza
dello Stato, delle Provincie e dei Comuni. Alle Regioni sono
attribuiti tributi propri e quote di tributi erariali, in relazione ai
bisogni delle Regioni per le spese necessarie ad adempiere le loro
funzioni normali. Per provvedere a scopi determinati, e
particolarmente per valorizzare il Mezzogiorno e le Isole, lo Stato
assegna per legge a singole Regioni contributi speciali. La Regione ha
un proprio demanio e patrimonio, secondo le modalita' stabilite con
legge della Repubblica.